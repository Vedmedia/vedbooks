<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <title>Book 2 Chapter 27</title>
</head>
<body>
  <a href="mbsi02.htm">back</a>
  <br>
  <br>
  <h3>
     &nbsp;&nbsp;<FONT COLOR="GREEN" SIZE="-1">1</FONT>
   [व]<BR>
 &nbsp;&nbsp;&nbsp;&nbsp;&nbsp; ततः कुमार विषये शरेणिमन्तम अथाजयत<BR>
 &nbsp;&nbsp;&nbsp;&nbsp;&nbsp; कॊसलाधिपतिं चैव बृहद्बलम अरिंदमः<BR>
 &nbsp;&nbsp;<FONT COLOR="GREEN" SIZE="-1">2</FONT>
  अयॊध्यायां तु धर्मज्ञं दीर्घप्रज्ञं महाबलम<BR>
 &nbsp;&nbsp;&nbsp;&nbsp;&nbsp; अजयत पाण्डवश्रेष्ठॊ नातितीव्रेण कर्मणा<BR>
 &nbsp;&nbsp;<FONT COLOR="GREEN" SIZE="-1">3</FONT>
  ततॊ गॊपाल कच्छं च सॊत्तमान अपि चॊत्तरान<BR>
 &nbsp;&nbsp;&nbsp;&nbsp;&nbsp; मल्लानाम अधिपं चैव पार्थिवं वयजयत परभुः<BR>
 &nbsp;&nbsp;<FONT COLOR="GREEN" SIZE="-1">4</FONT>
  ततॊ हिमवतः पार्श्वे समभ्येत्य जरद गवम<BR>
 &nbsp;&nbsp;&nbsp;&nbsp;&nbsp; सर्वम अल्पेन कालेन देशं चक्रे वशे बली<BR>
 &nbsp;&nbsp;<FONT COLOR="GREEN" SIZE="-1">5</FONT>
  एवं बहुविधान देशान विजित्य पुरुषर्षभः<BR>
 &nbsp;&nbsp;&nbsp;&nbsp;&nbsp; उन्नाटम अभितॊ जिग्ये कुक्षिमन्तं च पर्वतम<BR>
 &nbsp;&nbsp;&nbsp;&nbsp;&nbsp; पाण्डवः सुमहावीर्यॊ बलेन बलिनां वरः<BR>
 &nbsp;&nbsp;<FONT COLOR="GREEN" SIZE="-1">6</FONT>
  स काशिराजं समरे सुबन्धम अनिवर्तिनम<BR>
 &nbsp;&nbsp;&nbsp;&nbsp;&nbsp; वशे चक्रे महाबाहुर भीमॊ भीमपराक्रमः<BR>
 &nbsp;&nbsp;<FONT COLOR="GREEN" SIZE="-1">7</FONT>
  ततः सुपार्श्वम अभितस तथा राजपतिं करथम<BR>
 &nbsp;&nbsp;&nbsp;&nbsp;&nbsp; युध्यमानं बलात संख्ये विजिग्ये पाण्डवर्षभः<BR>
 &nbsp;&nbsp;<FONT COLOR="GREEN" SIZE="-1">8</FONT>
  ततॊ मत्स्यान महातेजा मलयांश च महाबलान<BR>
 &nbsp;&nbsp;&nbsp;&nbsp;&nbsp; अनवद्यान गयांश चैव पशुभूमिं च सर्वशः<BR>
 &nbsp;&nbsp;<FONT COLOR="GREEN" SIZE="-1">9</FONT>
  निवृत्य च महाबाहुर मदर्वीकं महीधरम<BR>
 &nbsp;&nbsp;&nbsp;&nbsp;&nbsp; सॊपदेशं विनिर्जित्य परययाव उत्तरा मुखः<BR>
 &nbsp;&nbsp;&nbsp;&nbsp;&nbsp; वत्सभूमिं च कौन्तेयॊ विजिग्ये बलवान बलात<BR>
 &nbsp;&nbsp;<FONT COLOR="GREEN" SIZE="-1">10</FONT>
  भर्गाणाम अधिपं चैव निषादाधिपतिं तथा<BR>
 &nbsp;&nbsp;&nbsp;&nbsp; विजिग्ये भूमिपालांश च मणिमत परमुखान बहून<BR>
 &nbsp;<FONT COLOR="GREEN" SIZE="-1">11</FONT>
  ततॊ दक्षिणमल्लांश च भॊगवन्तं च पाण्डवः<BR>
 &nbsp;&nbsp;&nbsp;&nbsp; तरसैवाजयद भीमॊ नातितीव्रेण कर्मणा<BR>
 &nbsp;<FONT COLOR="GREEN" SIZE="-1">12</FONT>
  शर्मकान वर्मकांश चैव सान्त्वेनैवाजयत परभुः<BR>
 &nbsp;&nbsp;&nbsp;&nbsp; वैदेहकं च राजानं जनकं जगतीपतिम<BR>
 &nbsp;&nbsp;&nbsp;&nbsp; विजिग्ये पुरुषव्याघ्रॊ नातितीव्रेण कर्मणा<BR>
 &nbsp;<FONT COLOR="GREEN" SIZE="-1">13</FONT>
  वैदेहस्थस तु कौन्तेय इन्द्र पर्वतम अन्तिकात<BR>
 &nbsp;&nbsp;&nbsp;&nbsp; किरातानाम अधिपतीन वयजयत सप्त पाण्डवः<BR>
 &nbsp;<FONT COLOR="GREEN" SIZE="-1">14</FONT>
  ततः सुह्मान पराच्य सुह्मान समक्षांश चैव वीर्यवान<BR>
 &nbsp;&nbsp;&nbsp;&nbsp; विजित्य युधि कौन्तेयॊ मागधान उपयाद बली<BR>
 &nbsp;<FONT COLOR="GREEN" SIZE="-1">15</FONT>
  दण्डं च दण्डधारं च विजित्य पृथिवीपतीन<BR>
 &nbsp;&nbsp;&nbsp;&nbsp; तैर एव सहितः सर्वैर गिरिव्रजम उपाद्रवत<BR>
 &nbsp;<FONT COLOR="GREEN" SIZE="-1">16</FONT>
  जारा संधिं सान्त्वयित्वा करे च विनिवेश्य ह<BR>
 &nbsp;&nbsp;&nbsp;&nbsp; तैर एव सहितॊ राजन कर्णम अभ्यद्रवद बली<BR>
 &nbsp;<FONT COLOR="GREEN" SIZE="-1">17</FONT>
  स कम्पयन्न इव महीं बलेन चतुरङ्गिणा<BR>
 &nbsp;&nbsp;&nbsp;&nbsp; युयुधे पाण्डवश्रेष्ठः कर्णेनामित्र घातिना<BR>
 &nbsp;<FONT COLOR="GREEN" SIZE="-1">18</FONT>
  स कर्णं युधि निर्जित्य वशे कृत्वा च भारत<BR>
 &nbsp;&nbsp;&nbsp;&nbsp; ततॊ विजिग्ये बलवान राज्ञः पर्वतवासिनः<BR>
 &nbsp;<FONT COLOR="GREEN" SIZE="-1">19</FONT>
  अथ मॊदा गिरिं चैव राजानं बलवत्तरम<BR>
 &nbsp;&nbsp;&nbsp;&nbsp; पाण्डवॊ बाहुवीर्येण निजघान महाबलम<BR>
 &nbsp;<FONT COLOR="GREEN" SIZE="-1">20</FONT>
  ततः पौण्ड्राधिपं वीरं वासुदेवं महाबलम<BR>
 &nbsp;&nbsp;&nbsp;&nbsp; कौशिकी कच्छ निलयं राजानं च महौजसम<BR>
 &nbsp;<FONT COLOR="GREEN" SIZE="-1">21</FONT>
  उभौ बलवृतौ वीराव उभौ तीव्रपराक्रमौ<BR>
 &nbsp;&nbsp;&nbsp;&nbsp; निर्जित्याजौ महाराज वङ्ग राजम उपाद्रवत<BR>
 &nbsp;<FONT COLOR="GREEN" SIZE="-1">22</FONT>
  समुद्रसेनं निर्जित्य चन्द्र सेनं च पार्थिवम<BR>
 &nbsp;&nbsp;&nbsp;&nbsp; ताम्रलिप्तं च राजानं काचं वङ्गाधिपं तथा<BR>
 &nbsp;<FONT COLOR="GREEN" SIZE="-1">23</FONT>
  सुह्मानाम अधिपं चैव ये च सागरवासिनः<BR>
 &nbsp;&nbsp;&nbsp;&nbsp; सर्वान मलेच्छ गणांश चैव विजिग्ये भरतर्षभः<BR>
 &nbsp;<FONT COLOR="GREEN" SIZE="-1">24</FONT>
  एवं बहुविधान देशान विजित्य पवनात्मजः<BR>
 &nbsp;&nbsp;&nbsp;&nbsp; वसु तेभ्य उपादाय लौहित्यम अगमद बली<BR>
 &nbsp;<FONT COLOR="GREEN" SIZE="-1">25</FONT>
  स सर्वान मलेच्छ नृपतिन सागरद्वीपवासिनः<BR>
 &nbsp;&nbsp;&nbsp;&nbsp; करम आहारयाम आस रत्नानि विविधानि च<BR>
 &nbsp;<FONT COLOR="GREEN" SIZE="-1">26</FONT>
  चन्दनागुरुवस्त्राणि मणिमुक्तम अनुत्तमम<BR>
 &nbsp;&nbsp;&nbsp;&nbsp; काञ्चनं रजतं वज्रं विद्रुमं च महाधनम<BR>
 &nbsp;<FONT COLOR="GREEN" SIZE="-1">27</FONT>
  स कॊटिशतसंख्येन धनेन महता तदा<BR>
 &nbsp;&nbsp;&nbsp;&nbsp; अभ्यवर्षद अमेयात्मा धनवर्षेण पाण्डवम<BR>
 &nbsp;<FONT COLOR="GREEN" SIZE="-1">28</FONT>
  इन्द्रप्रस्थम अथागम्य भीमॊ भीमपराक्रमः<BR>
 &nbsp;&nbsp;&nbsp;&nbsp; निवेदयाम आस तदा धर्मराजाय तद धनम<BR>
  </h3>
</body>
</html>