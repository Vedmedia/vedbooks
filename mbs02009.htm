<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <title>Book 2 Chapter 9</title>
</head>
<body>
  <a href="mbsi02.htm">back</a>
  <br>
  <br>
  <h3>
     &nbsp;&nbsp;<FONT COLOR="GREEN" SIZE="-1">1</FONT>
   [न]<BR>
 &nbsp;&nbsp;&nbsp;&nbsp;&nbsp; युधिष्ठिर सभा दिव्या वरुणस्य सितप्रभा<BR>
 &nbsp;&nbsp;&nbsp;&nbsp;&nbsp; परमाणेन यथा याम्या शुभप्राकारतॊरणा<BR>
 &nbsp;&nbsp;<FONT COLOR="GREEN" SIZE="-1">2</FONT>
  अन्तः सलिलम आस्थाय विहिता विश्वकर्मणा<BR>
 &nbsp;&nbsp;&nbsp;&nbsp;&nbsp; दिव्यरत्नमयैर वृक्षैः फलपुष्पप्रदैर युता<BR>
 &nbsp;&nbsp;<FONT COLOR="GREEN" SIZE="-1">3</FONT>
  नीलपीतासित शयामैः सितैर लॊहितकैर अपि<BR>
 &nbsp;&nbsp;&nbsp;&nbsp;&nbsp; अवतानैस तथा गुल्मैः पुष्पमञ्जरि धारिभिः<BR>
 &nbsp;&nbsp;<FONT COLOR="GREEN" SIZE="-1">4</FONT>
  तथा शकुनयस तस्यां नानारूपा मृदु सवराः<BR>
 &nbsp;&nbsp;&nbsp;&nbsp;&nbsp; अनिर्देश्या वपुष्मन्तः शतशॊ ऽथ सहस्रशः<BR>
 &nbsp;&nbsp;<FONT COLOR="GREEN" SIZE="-1">5</FONT>
  सा सभा सुखसंस्पर्शा न शीता न च घर्मदा<BR>
 &nbsp;&nbsp;&nbsp;&nbsp;&nbsp; वेश्मासनवती रम्या सिता वरुणपालिता<BR>
 &nbsp;&nbsp;<FONT COLOR="GREEN" SIZE="-1">6</FONT>
  यस्याम आस्ते स वरुणॊ वारुण्या सह भारत<BR>
 &nbsp;&nbsp;&nbsp;&nbsp;&nbsp; दिव्यरत्नाम्बर धरॊ भूषणैर उपशॊभितः<BR>
 &nbsp;&nbsp;<FONT COLOR="GREEN" SIZE="-1">7</FONT>
  सरग्विणॊ भूषिताश चापि दिव्यमाल्यानुकर्षिणः<BR>
 &nbsp;&nbsp;&nbsp;&nbsp;&nbsp; आदित्यास तत्र वरुणं जलेश्वरम उपासते<BR>
 &nbsp;&nbsp;<FONT COLOR="GREEN" SIZE="-1">8</FONT>
  वासुकिस तक्षकश चैव नागश चैरावतस तथा<BR>
 &nbsp;&nbsp;&nbsp;&nbsp;&nbsp; कृष्णश च लॊहितश चैव पद्मश चित्रश च वीर्यवान<BR>
 &nbsp;&nbsp;<FONT COLOR="GREEN" SIZE="-1">9</FONT>
  कम्बलाश्वतरौ नागौ धृतराष्ट्र बलाहकौ<BR>
 &nbsp;&nbsp;&nbsp;&nbsp;&nbsp; मणिमान कुण्डलधरः कर्कॊटक धनंजयौ<BR>
 &nbsp;&nbsp;<FONT COLOR="GREEN" SIZE="-1">10</FONT>
  परह्लादॊ मूषिकादश च तथैव जनमेजयः<BR>
 &nbsp;&nbsp;&nbsp;&nbsp; पताकिनॊ मण्डलिनः फणवन्तश च सर्वशः<BR>
 &nbsp;<FONT COLOR="GREEN" SIZE="-1">11</FONT>
  एते चान्ये च बहवः सर्पास तस्यां युधिष्ठिर<BR>
 &nbsp;&nbsp;&nbsp;&nbsp; उपासते महात्मानं वरुणं विगतक्लमाः<BR>
 &nbsp;<FONT COLOR="GREEN" SIZE="-1">12</FONT>
  बलिर वैरॊचनॊ राजा नरकः पृथिवीं जयः<BR>
 &nbsp;&nbsp;&nbsp;&nbsp; परह्लादॊ विप्र चित्तिश च कालखञ्जाश च सर्वशः<BR>
 &nbsp;<FONT COLOR="GREEN" SIZE="-1">13</FONT>
  सुहनुर दुर्मुखः शङ्खः सुमनाः सुमतिः सवनः<BR>
 &nbsp;&nbsp;&nbsp;&nbsp; घटॊदरॊ महापार्श्वः करथनः पिठरस तथा<BR>
 &nbsp;<FONT COLOR="GREEN" SIZE="-1">14</FONT>
  विश्वरूपः सुरूपश च विरूपॊ ऽथ महाशिराः<BR>
 &nbsp;&nbsp;&nbsp;&nbsp; दशग्रीवश च बाली च मेघवासा दशावरः<BR>
 &nbsp;<FONT COLOR="GREEN" SIZE="-1">15</FONT>
  कैटभॊ विटटूतश च संह्रादश चेन्द्र तापनः<BR>
 &nbsp;&nbsp;&nbsp;&nbsp; दैत्यदानव संघाश च सर्वे रुचिरकुण्डलाः<BR>
 &nbsp;<FONT COLOR="GREEN" SIZE="-1">16</FONT>
  सरग्विणॊ मौलिनः सर्वे तथा दिव्यपरिच्छदाः<BR>
 &nbsp;&nbsp;&nbsp;&nbsp; सर्वे लब्धवराः शूराः सर्वे विगतमृत्यवः<BR>
 &nbsp;<FONT COLOR="GREEN" SIZE="-1">17</FONT>
  ते तस्यां वरुणं देवं धर्मपाशस्थिताः सदा<BR>
 &nbsp;&nbsp;&nbsp;&nbsp; उपासते महात्मानं सर्वे सुचरितव्रताः<BR>
 &nbsp;<FONT COLOR="GREEN" SIZE="-1">18</FONT>
  तथा समुद्राश चत्वारॊ नदी भागीरथी च या<BR>
 &nbsp;&nbsp;&nbsp;&nbsp; कालिन्दी विदिशा वेण्णा नर्मदा वेगवाहिनी<BR>
 &nbsp;<FONT COLOR="GREEN" SIZE="-1">19</FONT>
  विपाशा च शतद्रुश च चन्द्र भागा सरस्वती<BR>
 &nbsp;&nbsp;&nbsp;&nbsp; इरावती वितस्ता च सिन्धुर देव नदस तथा<BR>
 &nbsp;<FONT COLOR="GREEN" SIZE="-1">20</FONT>
  गॊदावरी कृष्ण वेण्णा कावेरी च सरिद वरा<BR>
 &nbsp;&nbsp;&nbsp;&nbsp; एताश चान्याश च सरितस तीर्थानि च सरांसि च<BR>
 &nbsp;<FONT COLOR="GREEN" SIZE="-1">21</FONT>
  कूपाश च सप्रस्रवणा देहवन्तॊ युधिष्ठिर<BR>
 &nbsp;&nbsp;&nbsp;&nbsp; पल्वलानि तडागानि देहवन्त्य अथ भारत<BR>
 &nbsp;<FONT COLOR="GREEN" SIZE="-1">22</FONT>
  दिशस तथा मही चैव तथा सर्वे महीधराः<BR>
 &nbsp;&nbsp;&nbsp;&nbsp; उपासते महात्मानं सर्वे जलचरास तथा<BR>
 &nbsp;<FONT COLOR="GREEN" SIZE="-1">23</FONT>
  गीतवादित्रवन्तश च गन्धर्वाप्सरसां गणाः<BR>
 &nbsp;&nbsp;&nbsp;&nbsp; सतुवन्तॊ वरुणं तस्यां सर्व एव समासते<BR>
 &nbsp;<FONT COLOR="GREEN" SIZE="-1">24</FONT>
  महीधरा रत्नवन्तॊ रसा येषु परतिष्ठिताः<BR>
 &nbsp;&nbsp;&nbsp;&nbsp; सर्वे विग्रहवन्तस ते तम ईश्वरम उपासते<BR>
 &nbsp;<FONT COLOR="GREEN" SIZE="-1">25</FONT>
  एषा मया संपतता वारुणी भरतर्षभ<BR>
 &nbsp;&nbsp;&nbsp;&nbsp; दृष्टपूर्वा सभा रम्या कुबेरस्य सभां शृणु<BR>
  </h3>
</body>
</html>